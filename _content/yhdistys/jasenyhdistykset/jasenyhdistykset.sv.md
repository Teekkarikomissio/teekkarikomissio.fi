---
title: Medlemsföreningar
---
## Medlemsföreningar

Teknologkommissionen har tio medlemmar, nämligen de teknologföreningar som har sin verksamhet i Åbo. Varje röstberättigad medlem av Digit ry, Nucleus ry, Adamas ry, Machina ry, Asklepio ry, Optima ry, Efficio ry, Fermentus ry, Datateknologerna vid Åbo Akademi rf och Kemistklubben vid Åbo Akademi rf är alltså automatiskt berättigad att delta i TK:s verksamhet!

### **[Kemistklubben vid Åbo Akademi rf](https://kemistklubben.org/)**

![KK](/logos/logo-kk.png)

Kemistklubben vid Åbo Akademi rf är en ämnesförening för både kemi- och processteknik- samt kemistuderande. Föreningen grundades 1923 och således är Kemistklubben den äldsta teknologföreningen i Åbo.

Kemistklubben delar ett kansli med Sigma, Quantum och Biologica i Aurum. Dock kan man oftast träffa medlemmar i TFIF&TEK-lounge Aurum där styrelsen bjuder på kaffe under lunchtiden från måndag till torsdag. Axlar (män) och Stinor (kvinnor), som medlemmar också brukar kallas, kan kännas igen på sina självfärgade ljusgröna (tropical green) halare med en figur på Axel och Stina printade på ryggen. 

Traditionella evenemang är t.ex. temasitzar, exkursioner inom- och utomlands, FIA-cup, företagsmässan ASINDA (Axels och Stinas industridag) samt årsfestveckan som kallas också baalveckan. Kemistklubben har kontakter till systerföreningar i Sverige (Kungliga Tekniska Högskolan KTH i Stockholm) och Norge (Høiskolens Chemikerforening HC i Trondheim). Man brukar besöka andra på deras årsfestveckor.

Kemistklubbens medlemmar är automatisk medlemmar också i Axels Sportklubb rf (ASK) som är en självständig förening. ASK ordnar verksamhet kopplad till motion och frisk luft, såsom motionsturer, utflykter och deltagande i CampusSport-turneringar. ASK äger en sportstuga i Pargas som också andra kan hyra i förmånligt pris.

Hemsidor: [Kemistklubben](https://kemistklubben.org/)

Instagram: @kemistklubben

E-post: [kk(at)abo.fi](mailto:kk@abo.fi)

### **[Datateknologerna vid Åbo Akademi rf](https://datateknologerna.org/)**

![Date](/logos/logo-date.png)

Datateknologerna vid Åbo Akademi rf är en ämnesförening för datateknikstuderande vid Åbo Akademi och grundades 1999.

Medlemmar kan kännas igen på sina svarta halare med vita tryck och vitt logo på deras maskot Albin på ryggen. DaTes föreningskansli hittas i Agoras källare där man kan träffa maskoten Albin. Enligt rykten härleds namnet från orden “all binary”. 

Föreningen har olika utskott, såsom DaTörer som upprätthåller andra föreningars hemsidor förutom sina egna. Albins Angels är en klubb ämnad för kvinnliga IT-studerande som samlas en gång i månaden för alkoholfria evenemang såsom filmkvällar eller hantverk. DaTes motionsklubb heter Date Idrotts Klubb DIK. DaTes favoritspel är busskusk och favoritlåt Stronger av Stonebank.

Exempel på föreningens viktiga evenemang är excursioner, sitzar, årsfest och Titeenien Taistot när datateknologer från hela Finland samlas ihop.

Hemsidor: [Datateknologerna](https://datateknologerna.org/)

Instagram: @datateknologerna 

E-post: [date(at)abo.fi](mailto:date@abo.fi) 

### **[Digit ry](https://digit.fi/)**

![Digit](/logos/logo-digit.png)



Digit ry är en ämnesförening för datateknikstuderande vid Åbo universitet och den första teknologföreningen vid Åbo universitet. Digit grundades 1999. I antalet medlemmar är Digit den största teknologföreningen i Åbo.

Medlemmar kan kännas igen på sina svarta halare med vita tryck och gult logo på ryggen. Styrelsen för Digit är tillgänglig en gång per vecka i föreningens kansli som används tillsammans med datavetenskapsföreningen Asteriski i Agoras källare. Kansliet är öppet för medlemmar varje dag.

Digits klubbverksamhet är aktivt. Bland andra ordnar bordspelklubben, syklubben, filmklubben och e-spelklubben fritidsverksamhet för medlemmarna. Att testa på olika grenar, delta i CampusSport-turneringar och kyykkä är också populära hos medlemmarna. Ett av årets viktigaste evenemang heter Titeenien Taistot när datateknologer från hela Finland samlas ihop. Andra viktiga evenemang är till exempel teknologwappen, årsfester och VM-tävlingar i akademisk kyykkä.

Hemsidor: [Digit ry](https://digit.fi/) 

Instagram: @digiteekkari 

E-post: [digit(at)utu.fi](mailto:digit@utu.fi) 

### **[Nucleus ry](https://nucleus.fi/)**

![Nucleus](/logos/logo-nucleus.png)

Nucleus ry är en ämnesförening för bioteknikstuderande vid Åbo universitet och grundades 2008 och är således den näst äldsta teknologföreningen vid Åbo universitet.

Medlemmar, som också kallas nugetter, kan kännas igen på sina elblå halare, dekorerade med orange sponsorlogo och föreningens vitt logo på ryggen. Styrelseordförande bär dessutom en frack sydd av halare. Nucleus har ett föreningskansli i Agoras källare.

Föreningen har också klubbar beroende på medlemmarnas intressen: matlagningsklubben samlas för att laga mat och baka, bryggklubben instruerar till fermenteringens konst, och handarbetsklubben arrangerar samkväm, såsom sykvällar.

En av årets viktigaste evenemang är rekomBIOnaatio som samlar bioteknikstuderande från hela Finland för en helg i en stad.

Hemsidor: [Nucleus ry](https://nucleus.fi/)

Instagram: @nucleus_ry

E-post: nucleus(at)utu.fi

### **[Adamas ry](https://adamas.fi/)**

![Adamas](/logos/logo-adamas.png)

Materiaalitekniikan kilta Adamas ry är en ämnesförening för materialteknikstuderande vid Åbo universitet. Adamas grundades hösten 2020.

Medlemmar kan kännas igen på sina ljusblå halare (baby blue) med svarta tryck och ett logo på ryggen. Styrelseordförande bär dessutom en frack sydd av halare. Adamas delar ett föreningskansli med Machina i Agoras källare där man kan hitta deras maskot, Adam.

Årets viktigaste evenemang är bland annat exkursioner, årsfester, teknologwappen, VM-tävlingar i akademisk kyykkä och Kemiat Kohtaa som samlar ihop systerföreningar inom kemi från hela Finland. Hösten 2025 ska Materiamittelöt arrangeras för materialteknologer i Åbo.

Hemsidor: [Adamas ry](https://www.adamas.fi/) 

Instagram: @adamas.ry

E-post: [adamas(at)utu.fi](mailto:adamas@utu.fi) 

### **[Machina ry](https://machina.fi/)**

![Machina](/logos/logo-machina.png)

Konetekniikan kilta Machina ry sammankallar alla maskinteknikstuderande vid Åbo universitet. Machina grundades 2020. 

Medlemmar kan kännas igen på sina ljusröda halare med svarta tryck och ett logo på ryggen. Styrelseordförande bär dessutom en frack sydd av halare. Machina delar ett föreningskansli i Agoras källare och där kan man se till exempel halare som hör till andra finländska maskinteknologer.

Årets höjdpunkter för Machina är jäynätävlingar, som föreningens medlemmar har aktivt och framgångsrikt deltagit i, årsfester, KONEsitz och kirkastusjuhlat, dvs kirkkarit, som samlar ihop maskinteknologer från hela Finland.

Hemsidor: [Machina ry](https://machina.fi/)

Instagram: @machina.ry

E-post: [machina-hallitus(at)lists.utu.fi](mailto:machina-hallitus@lists.utu.fi)

### **[Asklepio ry](https://asklepio.fi/)**

![Asklepio](/logos/logo-asklepio-1-.png)

Lääketieteellisen tekniikan ja terveysteknologian opiskelijoiden kilta Asklepio ry är en ämnesförening för studerande inom medicinsk teknik och hälsoteknologi vid Åbo universitet. Asklepio grundades 2022 och dess mening är att fungera som intressebevakare och sammankalla studerande inom medicinsk teknik och hälsoteknologi.

Medlemmar kan kännas igen på sina vita halare med lavendelfärgade tryck och ett logo på ryggen. Styrelseordförande bär dessutom en frack sydd av halare. Asklepio delar ett föreningskansli med Optima i Agoras källare där man också kan träffa deras maskot, Askotti, om Machina inte har stulit den i jäynäanda.

Hemsidor: [Asklepio](https://www.asklepio.fi/)

Instagram: @asklepio.ry

E-post: asklepio(at)utu.fi

### **[Optima ry](https://optimary.fi/)**

![Optima](/logos/logo-optima.jpg)

Optima ry är en ämnesförening för studerande inom automationsteknik vid Åbo universitet. Optima grundades hösten 2023.

Medlemmar kan kännas igen på ljust grå gula halare med svarta tryck och ett logo på ryggen. Optima delar ett föreningskansli med Asklepio i Agoras källare.

Tomatsitz har blivit ett traditionellt evenemang redan under de första verksamhetsåren.

### **[Efficio ry](https://www.efficio.fi/)**

![Efficio](/logos/efficion-logo-bw.png)

Officiellt Turun yliopiston tuotantotalouden opiskelijoiden kilta Efficio ry är en ämnesförening för studerande inom industriell ekonomi vid Åbo universitet. Efficio grundades hösten 2024.

Medlemmar kan kännas igen på sina mörkgröna halare med vita tryck.

Hemsidor: [efficio ry](https://www.efficio.fi/) 

Instagram: @efficio.ry 
E-post: [hallitus(at)efficio.fi](mailto:hallitus@efficio.fi) 

### **[Fermentus ry](https://www.instagram.com/fermentus.ry/)**

![Fermentus](/logos/logo-fermentus.png)

Fermentus ry är en ämnesförening för studerande inom livsmedelsteknik vid Åbo universitet. Föreningen grundades våren 2025.

Medlemmarna kan kännas igen på sina ljusröda halare som är ljusare än Machinas halare.

Instagram: @fermentus.ry

E-post: fermentus(at)utu.fi
