---
title: Jäsenyhdistykset
---
## Jäsenyhdistykset

Teekkarikomissiolla on kymmenen jäsentä - Turussa toimivat teekkariyhdistykset. Jokainen Digit ry:n, Nucleus ry:n, Adamas ry:n, Machina ry:n, Asklepio ry:n, Optima ry:n, Efficio ry:n, Fermentus ry:n, Datateknologerna vid Åbo Akademi rf:n tai Kemistklubben vid Åbo Akademi rf:n äänioikeutettu jäsen on siis automaagisesti oikeutettu osallistumaan TK:n toimintaan!

### **[Kemistklubben vid Åbo Akademi rf](https://kemistklubben.org/)**

![KK](/logos/logo-kk.png)

Viralliselta nimeltään Kemistklubben vid Åbo Akademi rf on ainejärjestö sekä Åbo Akademin kemian että kemian- ja prosessitekniikan opiskelijoille. Yhdistys on perustettu 1923 ja näin ollen Turun vanhin teekkarikilta.

Kemistklubben jakaa kiltahuoneen Aurumilla Sigman, Quantumin ja Biologican kanssa. Killan jäseniä voi kuitenkin useimmiten tavata Aurumin TFIF&TEK-loungessa, jossa hallitus tarjoaa jäsenille kahvia lounasaikaan maanantaista torstaihin. Axelit (miehet) ja Stinat (naiset), kuten jäsenillä on tapana itseään kutsua, tunnistaa itse värjätyistä vaaleanvihreistä (tropical green) haalareista painettuna figuurihahmojen, Axelin ja Stinan, kuvalla selässä.

Perinteisiä tapahtumia ovat teemasitsit, exkursiot koti- ja ulkomailla, FIA-cup, yritysmessu ASINDA (Axels och Stinas industridag) sekä vuosijuhlaviikko, jota kutsutaan myös nimellä baalveckan. Kemistklubbenilla on yhteyksiä sisarkiltoihin Ruotsissa (Kungliga Tekniska Högskolan KTH Tukholmassa) ja Norjassa (Høiskolens Chemikerforening HC Trondheimissa). Tapana on vierailla toisten luona kunkin vuosijuhlaviikoilla.

Kemistklubbenin jäsenet ovat automaattisesti jäseniä myös itsenäisessä yhdistyksessä Axels Sportklubb rf (ASK), joka järjestää liikuntaan ja ulkoiluun liittyvää toimintaa, kuten retkiä, viikoittaisia liikuntatunteja sekä CampusSportin turnauksia. ASK omistaa mökin Paraisilla, joka on myös muiden vuokrattavissa edulliseen hintaan.

Kotisivut: [Kemistklubben](https://kemistklubben.org/)

Instagram: @kemistklubben

Sähköposti: [kk(at)abo.fi](mailto:kk@abo.fi) 

### **[Datateknologerna vid Åbo Akademi rf](https://datateknologerna.org/)**

![Date](/logos/logo-date.png)

Viralliselta nimeltään Datateknologerna vid Åbo Akademi rf on Åbo Akademin tietotekniikan opiskelijoiden ainejärjestö, joka on perustettu vuonna 1999.

DaTen jäsenet tunnistaa mustista haalareista valkoisilla painatuksilla ja selässä olevasta logosta, joka esittää maskotti Albinia. DaTen kiltahuone löytyy Agoran kellarista, jossa saattaa myös törmätä edellä mainittuun maskottiin. Nimen huhutaan olevan peräisin sanoista “all binary”.

Killalla on eri toimikuntia, kuten DaTörer, jotka ylläpitävät omien lisäksi muidenkin järjestöjen verkkosivuja. Albins Angels puolestaan on naisopiskelijoille tarkoitettu kerho joka kokoontuu kuukausittain yhteen erilaisten alkoholittomien tapahtumien yhteydessä, esimerkiksi leffailtaan tai käsitöiden ääreen. DaTen liikuntakerho on nimeltään Date Idrotts Klubb DIK. DaTen suosikkipeli on bussikuski ja lempibiisi Stonebankin Stronger.

Esimerkkejä killan tärkeistä tapahtumista ovat excursiot, sitsit, vuosijuhlat sekä Titeenien taistot, jolloin tietoteekkarit ympäri Suomea kokoontuvat yhteen.

Kotisivut: [Datateknologerna](https://datateknologerna.org/)

Instagram: @datateknologerna 

Sähköposti: [date(at)abo.fi](mailto:date@abo.fi)

### **[Digit ry](https://digit.fi/)**

![Digit](/logos/logo-digit.png)

Digit ry on Turun yliopiston tietotekniikan opiskelijoiden kilta ja Turun yliopiston ensimmäinen teekkarikilta, joka on perustettu vuonna 1999. Jäsenmäärältään Digit on Turun suurin teekkarikilta.

Digitin jäsenet tunnistaa DaTen tapaan mustista haalareista valkoisilla painatuksilla ja keltaisesta logosta selässä. Hallitus päivystää Agoran kellarissa kerran viikossa kiltahuoneella, jota käytetään yhdessä tietojenkäsittelijöiden ainejärjestön Asteriskin kanssa. Killan jäsenille kiltahuone on avoinna viikon jokaisena päivänä.

Digitin kerhotoiminta on varsin aktiivista. Muiden muassa lautapelikerho, neulontaseura, leffakerho ja e-pelikerho järjestävät vapaa-ajan toimintaa jäsenille. Lajikokeilut, CampusSportin turnaukset ja kyykkä nauttivat myös jäsenistön suosiota. Yksi vuoden tärkeimmistä tapahtumista on Titeenien Taistot, jolloin tietoteekkarit ympäri Suomea kokoontuvat yhteen. Muita tärkeitä tapahtumia ovat teekkariwappu, vuosijuhlat ja akateemisen kyykän MM-kilpailut.

Kotisivut: [Digit ry](https://digit.fi/) 

Instagram: @digiteekkari 

Sähköposti: [digit(at)utu.fi](mailto:digit@utu.fi) 

### **[Nucleus ry](https://nucleus.fi/)**

![Nucleus](/logos/logo-nucleus.png)

Nucleus ry on Turun yliopiston biotekniikan opiskelijoiden kilta, joka on perustettu vuonna 2008 ja näin ollen Turun yliopiston teekkarikilloista toiseksi vanhin.

Nucleuksen jäsenet eli nugetit tunnistaa sähkönsinisistä haalareistaan, joita koristaa oranssit sponssilogot ja valkoinen killan logo haalareiden selässä. Puheenjohtaja kantaa lisäksi haalareista valmistettua frakkia.

Jäsenistön mielenkiinnonkohteiden mukaan Nucleuksen alla toimii myös erilaisia kerhoja: kokkikerho kokoontuu ruuanlaiton ja leipomisen merkeissä, panokerho opastaa fermentoinnin saloihin ja käsityökerho järjestää käsityöiltamia, kuten merkkienompeluetkoja.

Yksi vuoden tärkeimmistä tapahtumista on RekomBIOnaatio, joka kokoaa bioteekkareita ympäri Suomen viikonlopuksi samaan kaupunkiin.

Kotisivut: [Nucleus ry](https://nucleus.fi/)

Instagram: @nucleus_ry

Sähköposti: nucleus(at)utu.fi 

### **[Adamas ry](https://adamas.fi/)**

![Adamas](/logos/logo-adamas.png)

Materiaalitekniikan kilta Adamas ry on Turun yliopiston materiaalitekniikan opiskelijoiden kilta, joka on perustettu syksyllä 2020.

Adamaksen jäsenet tunnistaa vaaleansinisistä (baby blue) haalareista mustilla painatuksilla ja logosta selässä. Puheenjohtaja kantaa lisäksi haalareista valmistettua frakkia. Kiltahuoneen Adamas jakaa Machinan kanssa Agoran kellarissa, josta löytyy myös killan maskotti Adam.

Vuoden tärkeimpiä tapahtumia ovat mm. excursiot, vuosijuhlat, teekkariwappu, akateemisen kyykän MM-kilpailut ja Kemiat Kohtaa, joka kokoaa yhteen kemian alan sisarkillat ympäri Suomen. Syksyllä 2025 järjestetään Turussa Materiamittelöt materiaaliteekkareille.

Kotisivut: [Adamas ry](https://www.adamas.fi/) 

Instagram: @adamas.ry

Sähköposti: [adamas(at)utu.fi](mailto:adamas@utu.fi) 

### **[Machina ry](https://machina.fi/)**

![Machina](/logos/logo-machina.png)

Konetekniikan kilta Machina ry on Turun yliopiston konetekniikan opiskelijoiden kilta, joka on perustettu syksyllä 2020.

Machinan jäsenet tunnistaa vaaleanpunaisista haalareista mustilla painatuksilla ja logosta selässä. Puheenjohtaja kantaa lisäksi haalareista valmistettua frakkia. Adamaksen kanssa Agoran kellarissa jaettavasta kiltahuoneesta löytyy näytiltä esimerkiksi muiden suomalaisten koneteekkarien haalareita.

Vuoden kohokohtia Machinalle ovat jäynäkilpailut, joihin killan jäsenet ovat osallistuneet aktiivisesti ja menestyksekkäästi, sekä vuosijuhlat, KONEsitsit ja kirkastusjuhlat eli kirkkarit, joka kokoaa Suomen koneteekkarit yhteen. Aktiivisina kyykän pelaajina saattaa Machinan vaaleanpunaisia haalareita nähdä myös akateemisen kyykän MM-kilpailuissa.

Kotisivut: [Machina ry](https://machina.fi/)

Instagram: @machina.ry

Sähköposti: [machina-hallitus(at)lists.utu.fi](mailto:machina-hallitus@lists.utu.fi) 

### **[Asklepio ry](https://asklepio.fi/)**

![Asklepio](/logos/logo-asklepio-1-.png)

Lääketieteellisen tekniikan ja terveysteknologian opiskelijoiden kilta Asklepio ry on perustettu vuonna 2022. Killan tarkoituksena on toimia edunvalvojana ja yhdistää lääketieteellisen tekniikan ja terveysteknologian opiskelijoita.

Asklepion jäsenet tunnistaa valkoisista haalareista laventelin värisillä painatuksilla ja logosta selässä. Puheenjohtaja kantaa lisäksi haalareista valmistettua frakkia. Asklepio jakaa kiltahuoneen Optiman kanssa Agoran kellarissa, ja siellä voi myös tavata heidän maskottinsa, Askotin, ellei Machina ole varastanut sitä jäynähengessä.

Kotisivut: [Asklepio](https://www.asklepio.fi/)

Instagram: @asklepio.ry

Sähköposti: asklepio(at)utu.fi  

### **[Optima ry](https://optimary.fi/)**

![Optima](/logos/logo-optima.jpg)

Optima ry on Turun yliopiston automaatiotekniikan opiskelijoiden kilta, joka on perustettu syksyllä 2023.

Optiman jäsenet tunnistaa beigen värisistä haalareista mustilla painatuksilla ja logosta selässä. Optima jakaa Asklepion kanssa kiltahuoneen Agoran kellarissa.

Tomaattisitsit on jo Optiman ensimmäisten vuosien aikana vakiintunut tapahtuma.

Kotisivut: [Optima ry](https://optimary.fi/website/etusivu/) 

Instagram: @optima.ry

Sähköposti: [optima(at)utu.fi](mailto:optima@utu.fi)

### **[Efficio ry](https://https://www.instagram.com/efficio.ry/)**

![Efficio](/logos/efficion-logo-bw.png)

Efficio, Turun yliopiston tuotantotalouden opiskelijoiden kilta Efficio ry by its official name, is a student association for industrial engineering students at University of Turku. Efficio was founded in autumn 2024.

Members can be identified by their dark green overalls with white printings.

Website: [efficio ry](https://www.efficio.fi/) 

Instagram: @efficio.ry 

Email: [hallitus(at)efficio.fi](mailto:hallitus@efficio.fi)

### **[Fermentus ry](https://www.instagram.com/fermentus.ry/)**

![Fermentus](/logos/logo-fermentus.svg)

Fermentus ry on Turun yliopiston elintarviketekniikan opiskelijoiden kilta, joka perustettiin keväällä 2025. Jäsenet tunnistaa vaaleanpunaisista haalareistaan, jotka ovat sävyltään vaaleammat kuin Machinan haalarit.

Instagram: @fermentus.ry

Sähköposti: fermentus(at)utu.fi
