---
title: Vuosijuhlat
---
## Vuosijuhlat

Vuosijuhlat ovat teekkarikulttuurin arvokkaimpia juhlia. Tarkoitus on kutsua yhdistyksen jäsenet ja kutsuvieraat juhlimaan yhdistystä sen täyttäessä vuosia. “Vujut” pidetäänkin nimensä mukaisesti enintään kerran vuodessa. Viiden vuoden välein sanotaan vietettävän puolipyöreitä vuosijuhlia ja kymmenen vuoden välein pyöreitä. Näillä on tapana olla tavallista juhlavammat.

Vuosijuhlat koostuvat perinteisesti cocktail-tilaisuudesta, pääjuhlasta ja jatkoista. Pukukoodina toimii juhlapuku. On myös mahdollista, että vuosijuhlat korvataan vuosijuhlasitseillä, jotka ovat tavallisia sitsejä hienommat.

Cocktail-tilaisuudessa eli “kokkareilla” varsinkin kutsuvierailla on tapana antaa kuohuviinilasillisen äärellä tervehdys ja lahja, joita vastaanottaa juhliaan viettävän yhdistyksen hallitus. Åbo Akademin teekkarikilloilla on tapana pitää kutsuvieraille erillinen solenn akt tervehdyksiä varten ja cocktail-tilaisuus kaikille vieraille vapaata seurustelua varten.

Cocktailia seuraa pääjuhla eli juhlaillallinen, joka poikkeaa etiketiltään sitseistä. Pääjuhlassa tarjoillaan kolmen ruokalajin illallinen, jonka aikana lauletaan, kuullaan puheita ja palkitaan ansioituneita. Pääjuhlien jälkeen suunnataan jatkoille, joissa mahdollisesti tanssitaan, nautitaan livemusiikista tai lauletaan karaokea.

Seuraavana päivänä rentoudutaan haalarit yllä sillisaamiaisen merkeissä.

Teekkarikomissiolla on ollut tapana järjestää vuosijuhlat viiden vuoden välein. Seuraavan kerran vuosijuhlat järjestetään syyskuussa 2025.



### Teekkarikomission 25-vuotisjuhlat

*Ilmoittautuminen on auki 27.08.2025 klo 12:00 - 10.09.2025 klo 23:59 osoitteessa https://digit.fi/ilmo/teekkarikomissioyhdistys-ry-n-25-vuosijuhla.*

Toivotamme teidät tervetulleiksi juhlistamaan Teekkarikomissioyhdistys ry:n 25. vuosijuhlia **lauantaina 20.9.2025.**

Juhlallisuudet alkavat cocktail-tilaisuudella **Turun yliopiston päärakennuksen aulatiloissa klo 15.00.** Tämän jälkeen siirrymme yhteisin bussikuljetuksin viettämään pääjuhlaa **ravintola Kåreniin klo 18.00 alkaen.** Pääjuhlan loputtua siirrymme yhteiskuljetuksin salaiseen jatkopaikkaan.

Silliaamiainen järjestetään seuraavana päivänä **21.9.2025 Maarian mahdilla.**
 Maarian mahdille järjestetään yhteiskuljetukset molempiin suuntiin. 
Bussit lähtevät Turun Kauppakorkeakoulun edestä klo 11.00 ja 12.00. 
Paluubussit lähtevät Maarian mahdilta klo 16.00 ja 17.00. Voit 
ilmoittautumisen yhteydessä ilmoittautua myös haluamaasi sillisbussiin. 
HUOM! Emme välttämättä pysty toteuttamaan kaikkia toiveita, sillä bussit
 täytetään ilmoittautumisjärjestyksessä.

Juhlien illalliskortin 
hinta on 105€. Halutessasi voit ostaa juhliin illalliskortin sijaan 
kannatusillalliskortin, jonka hinta on 120€. Illalliskortin hintaan 
sisältyy cocktail-tilaisuus, pääjuhla sekä jatkot kuljetuksineen. Lippu 
silliaamiaiselle maksaa 15€. Jos ostat lipun silliaamiaiselle, se 
maksetaan illalliskortin yhteydessä.

Juhlien pukukoodina toimii juhlapuku ja akateemiset kunniamerkit sekä teekkarilakki tai ylioppilaslakki.

Maksathan osallistumisesi viitteen kanssa. Sillis maksetaan illalliskortin yhteydessä.
Huom! Valitse maksusi viite tarkoin riippuen siitä, millaisen illalliskortin ostat ja osallistutko sillikselle.

**Menu 1 (Liha)**

Alkuruoka
Savulohimoussea ja pikkelöityä punasipuila salaattipedillä, saaristolaisleipää ja tillimajoneesia

Pääruoka
Yrtti-parmesaani gratinoitua broilerinfilettä, valkosipulivoikastiketta, perunakakkua, vihreitä papuja ja porkkanaa

Jälkiruoka
Suklaamoussé, vadelmia ja paahdettua valkosuklaata

Kahvi/Tee

**Menu 2 (Kasvis)**

Alkuruoka
Punajuuri-vuohenjuustomoussea salaattipedillä, saaristolaisleipää ja piparjuuricremé

Pääruoka
Yrtti-parmesaani gratinoitua portobelloa, valkosipulivoikastiketta, perunakakkua, vihreitä papuja ja porkkanaa

Jälkiruoka
Suklaamoussé, vadelmia ja paahdettua valkosuklaata

Kahvi/Tee

**Maksutiedot**

Maksathan osallistumisesi viitteen kanssa. Sillis maksetaan illalliskortin yhteydessä.
Huom! Valitse maksusi viite tarkoin riippuen siitä, millaisen illalliskortin ostat ja osallistutko sillikselle.


Saaja: Teekkarikomissioyhdistys ry
Tilinumero: FI36 5716 9020 0830 56
Summa (illalliskortti): 105 € tai 120 €
Summa (sillis): 15 €
Viite:
  illalliskortti 2025096
  illalliskortti + sillis 2025119
  kannatusillalliskortti 2025106
  kannatusillalliskortti + sillis 2025122
Eräpäivä: 14.9.2025

Lämpimästi tervetuloa!

Juhlaterveisin,
Vuosijuhlatoimikunta
