---
title: Tempaukset
---
## Tempaukset

Teekkareilla on perinteenä järjestää tapahtumia, joissa yhdessä sankoin joukoin vaikutetaan ja ollaan positiivisella tavalla näkyviä. Tempaukset kuvastavat laajempaa teekkariuteen kuuluvaa kansallisaktivismin aatetta. Teekkari pyrkii olemaan aloitteellinen ja aktiivinen osa ympäröivää yhteiskuntaansa. Esimerkkejä turkulaisista tempauksista ovat äänestystempaukset ja verenluovutukset. Tempauksia voi järjestää yhdessä muiden alojen opiskelijoiden kanssa. Ylioppilaskunnat ovat historiassa myös järjestäneet vastaavia tempauksia. Jos teekkarit järjestävät yhdessä tempauksen, voivat he anoa erillistä lakinkäyttölupaa tapahtumaa varten.
