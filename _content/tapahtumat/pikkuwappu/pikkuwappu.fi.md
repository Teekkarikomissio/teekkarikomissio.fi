---
title: Pikkuwappu
---
# Pikkuwappu



Pikkuwappu on teekkarilakkikauden päättymisen kunniaksi 30.9. järjestettävä tapahtuma, jossa lakit lasketaan talvilevolle puolen yön aikaan. Tapahtuma sisältää perinteisesti lakinhuoltoa, jossa tupsu höyrytetään, sen kärki kastetaan punssiin ja se kääritään sanomalehteen talvisäilytystä varten. Tapahtuma sisältää myös muuta ohjelmaa, kuten puheenvuoroja teekkariudesta, Kilometrikilpailun voittajan julkistuksen, sekä mukavaa yhdessäoloa. Puolen yön aikaan lauletaan Ikuisen teekkarin laulu, ja lakit laskettiin kantajansa olalle talveksi lepoon.
