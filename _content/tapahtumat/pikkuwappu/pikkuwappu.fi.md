---
title: PikkuWappu
---
## PikkuWappu

Pikkuwappu on teekkarilakkikauden päättymisen kunniaksi 30.9. järjestettävä tapahtuma, jossa lakit lasketaan talvilevolle puolen yön aikaan. Tapahtuman konsepti saattaa vaihdella vuosittain, mutta perinteisesti se sisältää ainakin lakinhuoltoa, jossa tupsu höyrytetään, sen kärki kastetaan punssiin ja se kääritään sanomalehteen talvisäilytystä varten. Tapahtuma saattaa olla myös sitsityyppinen tai sisältää muuta ohjelmaa, kuten puheenvuoroja teekkariudesta, Kilometrikilpailun voittajan julkistuksen, sekä mukavaa yhdessäoloa. Puolen yön aikaan lauletaan Ikuisen teekkarin laulu, ja lakit laskettiin kantajansa olalle talveksi lepoon.



### PikkuWappu 2025

**Tiistaina 30.9.** kokoonnumme Q-talolle ja sen ympäristöön. Tapahtumassa julkistetaan Kilometrikisan voittaja ja palkitaan hänet kiertopalkinnolla.

**Ohjelma:**

**15.00–15.12 – PikkuWappuCooper Kuuvuoren kentällä**  (Suntiontie 14, 20540 Turku)

Todista itsellesi, millainen tykki olet, tai kersku vaikka kaverille. 

**18.00 – Sitsit Q-talolla** (Nummenpuistonkatu 2, 20540 Turku)
Ilmaiset, plasettomat sekä täysin omien juomien ja ruokien varassa. Ota siis syötävää ja juotavaa mukaan ja tule ajoissa, jos haluat paikan! Ilmoittautumista ei vaadita.
 Sitseillä on kaksi taukoa, joiden aikana osallistujat voivat halutessaan hieman vaihtua.
 Sitsit jatkuvat keskiyöhön asti, ja ilta päätetään perinteisesti teekkarihymniin, ja nostetaan lakit vappuun asti pois päästä.

**Alakerrassa Vähä-Heikkilässä samaan aikaan**
Tarjolla lakin huoltoa ja beer pongia niille, jotka haluavat hengähtää sitsien lomassa.
