---
title: Jäynägaala
---
## Jäynägaala

Turun paikalliset jäynäkilpailut huipentuvat Jäynägaalaan, missä palkitaan Teekkarikomission toimesta jäynäsarjojen voittajat. Jäynägaala järjestetään yleensä aina osana Teekkariwappua aivan huhtikuun lopulla, 28.4. Gaalassa katsotaan kaikki jäynät läpi yleisön kanssa, mikä on parhaimmillaan ratkiriemukasta. Gaalassa tuomarit kommentoivat jäynien hyviä ja huonoja puolia sekä lopulta antavat tuomionsa jäynien sijoituksista. Gaalassa jaetaan myös häpeädiplomit kaikille niille killoille, jotka eivät ole palauttaneet jäynää kiltasarjaan kisa-ajan puitteissa.
