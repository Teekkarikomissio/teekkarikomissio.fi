---
title: Orientaatioviikko
---
## Orientaatioviikko

Orientaatio- eli O-viikot ovat tarkoitettu fukseille ennen varsinaisten opintojen alkamista. O-viikoilla uudet opiskelijat perehdytetään sekä yliopisto-opintoihin että opiskelijajärjestötoimintaan tuutorien sekä fuksi- ja tuutorivastaavien johdolla. O-viikkojen tarkoitus on saada fuksit viihtymään uudessa ympäristössä.

### Teekkariusluennot

Teekkarikomissio tarjoaa jäsenkilloilleen mahdollisuuden teekkariusluentoihin. Joku teekkarikomission hallituksesta, useimmiten kulttuurikomissaari tai pääkomissaari, käy kertomassa teekkarifukseille teekkarikulttuurista ja Teekkarikomission toiminnasta. Ideana on toivottaa fuksit heti opintojen alusta alkaen osaksi teekkariyhteisöä ja vahvistaa teekkari-identiteettiä. Teekkariusluennot pidetään usein orientaatioviikolla.
