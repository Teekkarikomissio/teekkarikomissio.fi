---
title: Gulis- och magisterpass
---
## Gulis- och magisterpass

En väsentlig del av orienteringen för de nya studerandena är gulispass. I dessa pass hittar varje ny studerande en lista över det som hör till vår teknologverksamhet. Uppgifterna i gulispassen varierar från ämnesförening till ämnesförening, men huvudsaken är att göra de nya studerandena insatta i verksamheten och uppmuntra dem att delta i evenemang och aktiviteter som ordnas under året. Efter att ha fyllt i sitt pass blir gulnäbben en teknolog och får sin teknologmössa på valborgsafton.

Gulispass är menat för första årets studerande. Magisterpass utförs av magisterstuderande som har avlagt kandidatstudier annanstans. Med hjälp av magisterpasset kan de delta i teknologkulturen trots annorlunda livssituationer och förtjäna teknologmössan.
