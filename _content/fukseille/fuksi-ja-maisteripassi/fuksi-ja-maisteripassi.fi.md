---
title: Fuksi- ja maisteripassi
---
## Fuksi- ja maisteripassi

Uusien opiskelijoiden orientointiin kuuluu keskeisenä osana fuksipassit. Näiden passien sivuilta löytyy jokaisen uuden opiskelijan lista siitä, mitä kaikkea yhteisömme toimintaan kuuluu. Passien tehtävät vaihtelevat killoittain mutta pääosin niiden tarkoitus on perehdyttää toimintaan ja kannustaa osallistumaan tapahtumiin ja tilaisuuksiin, joita järjestetään vuoden mittaan. Passin suoritettuaan fuksista tulee teekkari, joka saa lakkinsa vapun aattona.

Fuksipassi on tarkoitettu ensimmäisen vuoden opiskelijoille. Kandivaiheensa muualla suorittaneita varten on luotu maisteripassi, jonka avulla on eri elämäntilanteesta huolimatta mahdollisuus tutustua teekkarikulttuuriin maisterivaiheessa.
